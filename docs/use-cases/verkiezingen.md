# Soorten verkiezingen


## Tweede Kamerverkiezingen  
Bij een verkiezing voor de Tweede Kamer kiezen de kiesgerechtigde inwoners van Nederland de leden van de Tweede Kamer.

- 1 centraal stembureau: Kiesraad
- 20 kieskringen

## Eerste Kamerverkiezingen  
Bij een verkiezing voor de Eerste Kamer kiezen de leden van de Provinciale Staten, het kiescollege niet-ingezetenen en de leden van de kiescolleges van Caribisch Nederland, de leden van de Eerste Kamer.

- 1 centraal stembureau: Kiesraad
- 16 kieskringen (12 provincies, 3 kiescolleges, 1 kiescollege voor niet-ingezetene)

## Provinciale Statenverkiezingen  
Bij een verkiezing voor de Provinciale Staten kiezen de kiesgerechtigde inwoners van de provincie de leden van Provinciale Staten.

- 12 centrale stembureaus: provincies
- 1 kieskring voor (Drente, Flevoland, Groningen, OVerijssel, Friesland, Utrecht, Zeeland)
- Meerdere kieskringen voor
    - Gelderland: 2 kieskringen (Arnhem, Nijmegen)
    - Noord-Brabant: 2 kieskringen (Den Bosch, Tilburg)
    - Zuid-Holland: 4 kieskringen (Den Haag, Rotterdam, Leiden, Dordrecht)
    - Noord-Holland: 3 kieskringen (Den Helder, Haarlem, Amsterdam)
    - Limburg: 1 of 2 kieskringen (Maastricht, Venlo op eigen besluit)

## Waterschapsverkiezingen  
Bij een waterschapsverkiezing kiezen de kiesgerechtigde inwoners van een waterschap de leden van het algemeen bestuur van het waterschap.

- 21 centrale stembureaus: waterschappen
- Geen kieskringen/ 1 kieskring (per waterschap)

## Gemeenteraadsverkiezingen  
Bij een gemeenteraadsverkiezing kiezen de kiesgerechtigde inwoners de gemeenteraadsleden.

- 342 centrale stembureaus: gemeenten
- Geen kieskringen/ 1 kieskring (per gemeenten)

## Europese verkiezingen  
Bij een verkiezing van het Europees Parlement kiezen de kiesgerechtigde inwoners van Nederland de Nederlandse leden van het Europees Parlement.

- 1 centraal stembureau: Kiesraad
- Geen kieskringen/ 1 kieskring (Nederland)
